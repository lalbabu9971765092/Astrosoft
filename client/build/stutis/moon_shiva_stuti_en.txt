**1**
namāmīśamīśāna nirvāṇarūpaṃ
vibhuṃ vyāpakaṃ brahmavedasvarūpam |
nijaṃ nirguṇaṃ nirvikalpaṃ nirīhaṃ
cidākāśamākāśavāsaṃ bhaje'ham ||1||

**2**
nirākāramoṃkāramūlaṃ turīyaṃ
girājñānagotītamīśaṃ girīśam |
karālaṃ mahākālakālaṃ kṛpālaṃ
guṇāgārasaṃsārapāraṃ nato'ham ||2||

**3**
tuṣārādrisaṃkāśagauram gabhīraṃ
manobhūtakoṭiprabhāśrīśarīram |
sphuranmaulīkallolinīcārugaṅgā
lasadbhālabālendu kaṇṭhe bhujaṅgā ||3||

**4**
calatkuṇḍalaṃ bhrūsunetraṃ viśālaṃ
prasannānanaṃ nīlakaṇṭhaṃ dayālam |
mṛgādhīśacarmāmbaraṃ muṇḍamālaṃ
priyaṃ śaṅkaraṃ sarvanāthaṃ bhajami ||4||

**5**
pracaṇḍaṃ prakṛṣṭaṃ pragalbhaṃ pareśaṃ
akhaṇḍaṃ ajaṃ bhānukoṭiprakāśam |
trayaḥ śūla nirmūlanaṃ śūlapāṇiṃ
bhaje'haṃ bhavānīpatiṃ bhāvagamyam ||5||

**6**
kalātīta kalyāṇa kalpāntakārī
sadā sajjanānandadātā purārī |
cidānanda saṃdoha mohāpahārī
prasīda prasīda prabho manmathārī ||6||

**7**
na yāvad umānātha pādāravindaṃ
bhajantīha loke pare vā narāṇām |
na tāvat sukhaṃ śānti santāpa nāśaṃ
prasīda prabho sarvabhūtādhivāsaṃ ||7||

**8**
na jānāmi yogaṃ japaṃ naiva pūjāṃ
nato'haṃ sadā sarvadā śambhu tubhyam |
jarā janma duḥkhaugha tātapyamānaṃ
prabho pāhi āpannamamīśa śambho ||8||

**9**
rudrāṣṭakamidaṃ proktaṃ vipreṇa haratoṣaye |
ye paṭhanti narā bhaktyā teṣāṃ śambhuḥ prasīdati ||9||